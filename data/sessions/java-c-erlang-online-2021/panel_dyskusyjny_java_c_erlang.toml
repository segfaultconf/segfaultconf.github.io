title = "Wielce uczona dysputa o tym co wspólnego ze sobą ma C#, Java i Erlang"
abstract = """
Jako programiści na początku swojej drogi wiedzeni przypadkiem, podszeptami złego i radami ludzi, którzy mienią się naszymi przyjaciółmi, wybieramy język programowania. Dla niego potem jesteśmy gotowi zginąć w dysputach, oddać ostatni oddech w niekończących się wymianach argumentów na forach internetowych. Czy jednak dyskusje o składni, lukrze składniowym, bibliotece standardowej i wykorzystywanych paradygmatach nie przykrywają innej, ciekawszej, a może i ważniejszej dyskusji?
Podczas tego panelu nasi eksperci stoczą śmiertelny bój na argumenty (tak naprawdę Panowie bardzo się szanują, więc można się tylko spodziewać wymiany argumentów) o to, czy wybierając język programowania nie powinniśmy bardziej się skupić na dyskusji o “managed runtime”. Bo przecież wybór platformy daje nam dostęp do mnogości języków. Wybierając JVM, możemy wybierać między Java, Kotlin, Scala, Groovy. Wybierając CLR, dostajemy w ręce C#, F# czy Visual Basic. Wybierając BEAM, do dyspozycji mamy Erlan, Elixir czy Alpaca.
Gospodarzami Segfault będą: Konrad Kokosa, Konrad Kaplita i Jarek Pałka, którzy podzielą się swoim wieloletnim doświadczeniem, porównując zarządzanie pamięcią, model współbieżności.
Jeśli chcesz się dowiedzieć więcej o platformach, z którymi pracujesz na co dzień, zanurzyć się głębiej w architekturę maszyn wirtualnych i rozumieć, że więcej nas łączy niż dzieli.
Będzie czas na żarliwe dyskusje o wydajności, ewolucji tych platform i błędach popełnionych przez twórców."""

[[speakers]]
name = "Konrad Kokosa"
bio = "Autor książki Pro .NET Memory Management. Współzałożyciel inicjatywy Dotnetos propagującej wiedzę nt. .NET w różnej formie, m.in. konferencji i kursów. Niezależny konsultant, blogger, prelegent i ćwierkacz (@konradkokosa). Swoją pasją dzieli się również jako trener w obszarze .NET, m.in. wydajności i diagnostyki aplikacji. Microsoft MVP w kategorii Visual Studio and Development Tools."
photo = "konrad_kokosa.jpg"

[[speakers]]
name = "Konrad Kaplita"
bio = ""
photo = "konrad_kaplita.jpeg"
